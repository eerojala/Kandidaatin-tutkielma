Johdanto / P2P esittely
	Parempi saatavuus ja latausnopeus ei kuitenkaan aina päde. Jos vertaisverkko sisältää vain yhden tai muutaman hitaan latausnopeuden omaavan vertaisen, käyttäjän latausnopeus voi olla hyvinkin hidas. Myös mikäli vertaisverkossa ei mitenkään kannusteta vertaisia jäämään jakamaan sisältöä muille, lähtevät vertaiset usein pois verkosta saatuaan latauksensa valmiiksi. Tällöin on mahdollista, että vertaisverkkoon ei jää ketään jakamaan sisältöä, tehden sen saamisesta mahdotonta. Tämä voidaan kuitenkin välttää siten, että alkuperäinen sisällöntarjoaja ylläpitää koko ajan vähintään yhtä vertaista verkossa. Tällöin tilanne käyttäjän näkökulmasta ei juurikaan eroa asiakas-palvelin-mallista, mutta sisällöntarjoajalle se tulee huomattavasti halvemmaksi.

Vertaisverkot ja palveluntarjoajat
Yksi BGP (\textit{Border Gateway Protocol}) -protokollan periaatteista on pitää palveluntarjoajien verkot (ja nämä verkot muodostavat aliverkot eli autonomiset systeemit) riippumattomina toisistaan, jotta verkkojen sisäiset ruuhkautumiset, linkkien kaatuminen yms. tapahtumat eivät vaikuttaisi toisiin verkkoihin. Vertaisverkot voivat kuitenkin rikkoa tätä periaatetta, sillä on mahdollista että vertaisverkkojen reititys saa aikaan reaktioita useassa verkossa. Esimerkiksi jos meillä on vertaisverkko joka kattaa kaksi aliverkkoa, joiden välillä on kaksi tai useampi suora linkki, ja toisessa aliverkossa jokin vertaisverkon käyttämä linkki katkeaa. Linkin katkeaminen voi aiheuttaa muutoksia ensimmäisen aliverkon liikenteessä siten, että vertaisverkko rupeaa käyttämään jotain toista suoraa linkkiä jonka kautta pääsee nopeammin haluttuun kohteeseen toisessa aliverkossa. Tämä taas voi johtaa kyseisen yhteyslinkin ruuhkautumiseen, joka voi edelleen aiheuttaa muutoksia vertaisverkkojen lisäksi myös molempien aliverkkojen omissa reitityksissä.

Paikallisuuden hyödyntäminen
	Vaikka autonomiset järjestelmät eivät ole täysin ekvivalentteja palveluntarjoajien verkkojen kanssa, tutkijoiden mukaan AJ-etäisyys on riittävä approksimointimenetelmä paikallisuudelle.

Ongelmat
Vaikka vertaisverkkoliikenteen verkonkäytön optimoiminen olisi ehkä Internetin yleisen edun mukaista, siitä aiheutuva ulkoliikenteen väheneminen ei olisi välttämättä kaikille hyödyllistä. Ensimmäisen tason palveluntarjoajat (\textit{Tier 1 ISP}) huolehtivat alempien tasojen palveluntarjoajien välisestä liikenteestä maksua vastaan. Ulkoliikenteen vähenemisestä tapahtuvat rahalliset säästöt tapahtuisivat siis näiden ensimäisen tason palveluntarjoajien kustannuksella. Lisäksi paikallisuuden hyödyntämiestä seuraava sisäisen lähetysliikenteen lisääntyminen voisi vaatia suuriakin muutoksia liikenteenhallinan mekanismeihin ja käytäntöihin verkoille, joita ei ole suunniteltu tätä varten.

	
	
Kandista leikatut kohdat
	Adam Wierzbicki et.al. paperissa\citep{wierzbicki2004cache} on esitelty FastTrack-protokollalle\citep{liang2006fasttrack} tarkoitetun mahdollisen vertaisverkkovälimuistin suunnittelun ongelmia\footnote{Kaikki käsitellyt ongelmat eivät välttämättä päde muille vertaisverkkoprotokollille.}, joita käsitellään tässä kappaleessa. Yksi näistä ongelmista on, että tulisko välimuistien säilöä kokonaisia tiedostoja, vai mahdollistaa yksittäisten segmenttien säilöminen. Sallimalla segmenttien säilömisen välimuistiin mahtuisi sisältöä useammasta eri tiedostosta, ja yksittäisiä vähemmän haluttuja segmenttejä voitaisiin helposti korvata, tehden välimuistin tilankäytöstä tehokkaampaa. Toisaalta käyttäjät ymmärrettävästi haluavat ladata kokonaisia tiedostoja, joten tallettamatta jääneet segmentit jouduttaisiin joka tapauksessa lataamaan muualta. 
	Koska vertaisverkot jakavat tiedostot pienempiin segmentteihin, on mahdollista että käyttä\-jän pyytämän segmentin sisältö on jakautunut useampaan muuhun välimuistiin säilöttyyn segmenttiin. Oletuksena välimuisti ei pysty palauttamaan näitä hajautuneita segmenttejä käyttäjälle, joten tehokkuuden lisäämiseksi välimuisti voisi muokata käytettyä latausprotokollaa. Tällöin välimuisti voisi yhdistää hajautuneen segmentin yhtenäiseksi, ja palauttaa sen käyttäjälle.
